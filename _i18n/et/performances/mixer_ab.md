_Kuuendal rahvusvahelisel improteatrite festivalil Tilt on au võõrustada külalisi lähemalt ja kaugemalt.
Et tegemist on meisterimprotajatega, on nad rõõmuga nõus vastu võtma ka väljakutseid, mis on suuremad
kui lihtsalt eimillestki etenduse loomine! Mixer show etenduse päeval on erinevatest truppidest ja erineva
kogemustepagasiga improtajaid kohtunud töötoas ning alles seal juhendaja abiga ette valmistanud õhtul lavale jõudva
formaadi. Nii et enam värskemaks minna ei saa! Kuidas see kõik neil õnnestub, näeb juba kohapeal!_


### “Erinevusastmed”. Juhendaja: Kevin Miller (USA)

**Etendus on inglise keeles.**

Järgmine kord, kui sa oled rahvast täis ruumis, vaata enda ümber ringi. Igaühel neist inimestest võib olla põnev
lugu pajatada. Mis oleks, kui sa saaks nendega kaasa minna ja seda kuulda? Etenduses “Erinevusastmed” muutub
improviseeritud lugu, mis paistab olema ühest tegelasest, äkitselt looks järgmisest.. ja siis järgmisest..
ja siis järgmisest. Seal ei ole ühte kindlat kangelast, lihtsalt lugudevõrgustik.

### “Järgne lahkujale”. Juhendaja: Michaela Puchalková (CZE)

**Etendus on inglise keeles.**

Inspireeritud filmist “Slacker”. Sarnaselt 1991. aasta filmile Slacker, on see formaat nagu üks pikk kaader,
mis jälgib tegelasi läbi erinevate asukohtade ning stseenide. Tegevus toimub enam-vähem reaalajas ning ainus viis
stseenivahetuseks on tegelasele järgnemine kui ta ühest stseenist lahkub ja järgmisesse sisse astub. 
