### Rahel ja Timo (EST) - “Kaks tooli”

**Etendus on eesti keeles.**

Kuidas sünnib elu? Kuidas sünnivad lood? Kaks küsimust millel on nii mõndagi ühist:
mõlemad vajavad kogemist ja avastamist. 
Selleks on kahel näitlejal ning pikaaegsel sõbral abiks vaid kaks tooli, kuid sellest on rohkem kui küll.

---

Tänapäeval ei juhtu liiga tihti, et sõprussuhteid luuakse sõjatandril. Eriti mitte sellisel,
kus raudrüüdes mehed üksteisega mõõtu võtavad. See aga oli koht, kus Raheli ja Timo sõprus oma alguse sai (tõsilugu). 
Nüüdseks on sellest möödas aastaid ning sõprusest on saanud ka suurepärane lavaline koostöö ja tunnetus. 
Rahel ja Timo on nagu positiivne looduskatastroof oma eheduses ja olemuses.

### Ruutu10 (EST) - “Vestlus”

**Etendus on eesti keeles.**

Tule, lõõgastu ning räägi lavalolijatega muhedalt juttu. Vestlusest inspireerituna toovad nad teieni hoogsa ja
naljaka improkomöödia etenduse.

---

Ruutu10 on õppinud improkomöödiat Chicagos, Londonis, Barcelonas, Kopenhaagenis ja Tamperes oma ala parimate
juhendajate käe all ning nüüd annavad neid teadmisi edasi. Nad töötavad selle nimel, et tõsta kohalikku
komöödiakvaliteeti. Neil on unistus, et ühel päeval on Eestis kool ja teater, mis keskendub improle ja
annab inimestele võimaluse lõõgastuda ning naerda kogu südamest.

- [ruutu10.ee](http://ruutu10.ee)
- [facebook.com/ruutu10](https://facebook.com/ruutu10)
- [youtube.com/user/naervabastab](https://youtube.com/user/naervabastab)
- [instagram.com/ruutu10eesti](https://instagram.com/ruutu10eesti)
