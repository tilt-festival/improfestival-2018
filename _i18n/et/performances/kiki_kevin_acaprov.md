### Kiki and Kevin (NLD/USA) - "Kiivrivargad"

**Etendus on inglise keeles.**

Miks röövib armas vanaema panka? Miks varastas see armastusväärne laps su auto? Miks peaks üks sõbralik pere varastama kiivri?

Kevin Miller on Texasest. Kiki Hohnen on Amsterdamist. Koos on nad KIIVRIVARGAD ehk improduo, kes uurib, miks head inimesed teevad halbu asju.. ja miks äärmiselt vaimustavad inimesed teevad täiesti kohutavaid asju. Tule, räägi Kevinile ja Kikile, mida sa oled valesti teinud ning nad improviseerivad sellest inspireerituna loo, mis näitab, miks see absoluutselt sinu süü ei olnud.

### Acaprov (GBR) - “AcaTilt”

**Etendus on inglise keeles.**

"Hamilton: Ameerika Muusikal" kohtub “Lauluässadega” … ja see kõik on spontaanselt improviseeritud! Kujutle uutmoodi improviseeritud muusikali milles beatbox, räpp, kehapillid, näitlejad ja lauljad kohtuvad, et tuua teieni unustamatu muusikalise impro show! 

Ühe suurima improtrupina skeenel koosneb Acaprov “kvintett-talentidest”. Nad näitlevad, laulavad/räpivad, tantsivad, improviseerivad ja “on ise bänd”, mida täiustab spontaanne beatbox ja kehapillid. Nad võtavad tõesed, kaasaelatavad suhted ning arendavad neist muusikali laulud ja süžee, mida esitavad täielikult a capella. Lisaks loovad nad publiku pakutud asukohtadele heliruume, mis täiendavad stseenide atmosfääre. Iga heli, mida kuulete, on Acaprovi liikmete poolt tekitatud. 

---

Acaprov loodi 2018. aasta aprillis kui asutaja Lisa Lynn (Multiverse, MusicBox, Slattery Night Fever) sai The Nursery Theatre Originals’ilt rahastuse trupi loomiseks. Koos filmiprodutsendi Lee Apsey’ga (CSI: Crime Scene Improvisation, Slattery Night Fever, Slice of Rhyme) valisid nad suure hulga näitlejate, lauljate, tantsijate, beatbox’erite ja improviseerijate seast välja trupi koosseisu, kellega etendus õnnestuks. Ning pärast õnnestunud esietendust Nursery Teatris selle aasta juunis on Acaprov kutsutud esinema mitmetesse Londoni paikadesse ning festivalidele üle kogu maailma. Tildil on trupi esimene rahvusvaheline esinemine ning nad ootavad seda juba väga!
