<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">Perekond Paavod</h3></div><div class="modal-body"><div class="row"><div class="col-xs-12 col-lg-4"><picture><img title="Perekond Paavod" alt="Perekond Paavod" class="img-responsive img-grayscale" integrity="sha256-IXKDDJ9tTiHDmVykWNBTogc0rR3FJcDNKb+XH5UyJ+s=" crossorigin="anonymous" src="/assets/team/paavo-2172830c9f6d4e21c3995ca458d053a20734ad1dc525c0cd29bf971f953227eb.jpg"></picture></div><div class="col-xs-12 col-lg-8"><div class="text-content"><p>Sander Aleks ja Mari-Riin, tuntud ka kui dünaamiline duo, on valguskunstnikest abielupaar.</p><p>Mari-Riin lõpetas 2018 aasta kevadel Tartu Ülikooli Viljandi Kultuuriakadeemia Etenduskunstide osakonna valguskujunduse eriala cum laude diplomiga. Sander jätkab õpinguid samal erialal kolmandal kursusel. Juba ligi aasta on noored valgustajad mitmeid töid teinud käsikäes, rollijaotus peamiselt kujuneb nii, et Mari kujundab, Sander mõtleb läbi tehnilise lahenduse ning ühiselt kogu asi teostatakse.</p><p>Mari-Riinu tehtud tööde hulgas on kujundusi nii Endla, Draama kui ka Ugala teatri repertuaari lavastusi, näiteks “Krdi loll lind” (Lav.Taago Tubin, Ugala teater) ja “Alice Imedemaal” (Lav.Laura Jaanhold, Endla teater). Sander on loonud kujunduse lavastusele “Avameelselt abielust” (Lav. Erki Aule, MTÜ Oma Lava) ja mitmetele tantsulavastustele ning kontserditele. Ühiselt lüüakse kaasa juba teist aastat Rapla kultuurifestivali SÄRIN ning improteatrite festivali TILT. Lisaks kõigele eelmainitule on mõlemad valgustajad ka valgusmeistritena tööl Ugala teatris.</p></div></div></div></div></body></html>
