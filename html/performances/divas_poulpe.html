<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">D I V A S (LVA) &amp; Poulpe (FRA)</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">20 September kell 21:15 Kinomaja</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/divas_poulpe-494ace0b94e6bf968db160c30bf94b674e68db32b39d416b99a530a923167546.jpg"></source> <source media="(min-width: 768px)" srcset="/assets/performers/wide/divas_poulpe-494ace0b94e6bf968db160c30bf94b674e68db32b39d416b99a530a923167546.jpg"></source> <img src="/assets/performers/square/divas_poulpe-1b7aa7454af2e995f8c0db0d1d443eae49afe6a2091bb9ccd027fdcaa9cbaedc.jpg" alt="Divas/Poulpe"> </picture><h3 id="d-i-v-a-s-lva---viis-minutit-hiljem">D I V A S (LVA) - “Viis minutit hiljem”</h3><p><strong>Etendus on inglise keeles.</strong></p><p>Läti keeles tähistab sõna “DIVAS” number kahe naissoost vormi aga muidugi meeldib meie esinejatele ka selle inglisekeelne tähendus: “glamuurne ja edukas naissoost esineja või kuulsus”. Anete ja Elīna alustavad oma etendust ausa vestlusega publiku poolt pakutud teemal. Pärast mõningast kogemuste jagamist nende enda elust toovad nad lavale karakterid ja lood, mis näitavad mida nad arvavad maailmast nende ümber ning nende enda osast selles.</p><hr><p>D I V A S on improduo Riiast, Lätist. Nad on mõlemad olnud improviseerijad juba viimased 9 aastat ning sõbrad igavesti, aga mingil põhjusel ei ole nad seni koos lavale sattunud. Hiljuti otsustasid nad aga seda olukorda muuta ja kahekesi publiku ette astuda ning kuna see neil hästi välja tuli on nad otsustanud sellel teel jätkata. Üksteist usaldades ja toetades avastavad nad koos erinevaid formaate, teemasid, žanreid ja seda kui kaugele koostöö neid viia võib. Kõigepealt sõprus ja siis impro.</p><h3 id="poulpe-fra---muld-või-kuld">Poulpe (FRA) - “Muld või kuld”</h3><p><strong>Etendus on inglise keeles.</strong></p><p>Kas me ootame? Keda? Milleks? Millega me oma päevi täidame? Poulpe Production pakub etendusega “Muld või kuld” võimaluse õppida tundma vanemate inimeste igapäevaelu ning aidata publiku ette tuua (nende) tõe. Meil on koos võimalus avastada (tavatul ja humoorikal moel) milline on “vanade inimeste” koht meie ühiskonnas. Kaks näitlejat toovad teie ette ausatest ülestunnistustest inspireeritud tõlgendused, mille lähtekoha on pakkunud seeniorid oma igapäevases keskkonnas. Nad toovad lavale olukorrad, mis on õpetlikud ja äratuntavad kõigile, kes võivad omast kogemusest rääkida kokkupuudetest vanemate inimestega. Tänu improvisatsioonilise teatri tehnikatele, muutuvatele keskkondadele ja formaadi ülesehitusele kohandatakse etendust iga kord vastavalt just sellele paigale, kus see toimub.</p><hr><p>Poulpe Productioni eesmärgiks on harida ja arendada ning edendada kultuurilisi ja sotsiaalseid tegevusi erinevates paikades: tänavatel, teatrites, haridusasutustes, koolides, firmades… Poulpe Production kasutab oma tegevuste elluviimisel multidistsiplinaarseid vahendeid nagu teater, raadio, video, fotograafia, muusika, kirjandus… ja kõiki teisi valdkondi, mis meie meeli lahutavad.</p><ul><li><a href="https://www.poulpeproduction.com/quoi/shows/g-oldies/" target="_blank">poulpeproduction.com/quoi/shows/g-oldies</a></li><li><a href="https://www.facebook.com/PoulpeProduction" target="_blank">facebook.com/PoulpeProduction</a></li><li><a href="https://www.poulpeproduction.com" target="_blank">poulpeproduction.com</a></li></ul></div></div></div></body></html>
