<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">"Kuradi kolmnurk" &amp; "Mõrvamüsteerium"</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">22 September kell 18:15 Kinomaja</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/mixer_ef-010bd612c676040088331d608520e06e56c3f50ffc3a31af9de01988b84f4bdb.jpg"></source> <source media="(min-width: 768px)" srcset="/assets/performers/wide/mixer_ef-010bd612c676040088331d608520e06e56c3f50ffc3a31af9de01988b84f4bdb.jpg"></source> <img src="/assets/performers/square/mixer_ef-228d192db0c408e2c1294137cd9a1cd3151dbdd633d69cc58c82205e70c70777.jpg" alt="Mixer EF"> </picture><p><em>Kuuendal rahvusvahelisel improteatrite festivalil Tilt on au võõrustada külalisi lähemalt ja kaugemalt. Et tegemist on meisterimprotajatega, on nad rõõmuga nõus vastu võtma ka väljakutseid, mis on suuremad kui lihtsalt eimillestki etenduse loomine! Mixer show etenduse päeval on erinevatest truppidest ja erineva kogemustepagasiga improtajaid kohtunud töötoas ning alles seal juhendaja abiga ette valmistanud õhtul lavale jõudva formaadi. Nii et enam värskemaks minna ei saa! Kuidas see kõik neil õnnestub, näeb juba kohapeal!</em></p><h3 id="kuradi-kolmnurk-juhendaja-katarzyna-chmara-pol">“Kuradi kolmnurk”. Juhendaja: Katarzyna Chmara (POL)</h3><p><strong>Etendus on inglise keeles.</strong></p><p>“Kuradi kolmnurk” (rohkem tuntud Bermuda kolmnurgana) on improviseeritud etenduse nimi, mis on pärit ebamaisest geograafiast ning inspireeritud Fabio Maccionist. Selles näitemängus rikutakse füüsikaseaduste reegleid ning etendus on täis seletamatuid asjade käike, abstraktseid elemente, aga ka päriselust inspireeritud kujundeid. Etendusel ei ole ühte konkreetset vormi, vaid see selgub spontaanselt. Ka publikul on etenduse kujunemisel oluline roll ning nende pakkumised tõlgendatakse füüsiliselt mini-koreograafiaks. Ning sellest, omakorda, saab improviseeritud stseen oma inspiratsiooni.</p><h3 id="mõrvamüsteerium-juhendaja-kayleigh-cassidy-gbr">“Mõrvamüsteerium”. Juhendaja: Kayleigh Cassidy (GBR)</h3><p><strong>Etendus on inglise keeles.</strong></p><p>“Mõrvamüsteerium” ei pruugi veel olla huvitav pealkiri, kuid formaadi sisu on nimest kohe teada. See on mõrvamüsteerium! Selles formaadis töötavad näitlejad ühtse trupina, luues tugevaid stseene ja arhetüüpseid karaktereid läbi füüsiliste ja vokaalsete pakkumiste. Etenduse alguses küsitakse publikult tegelastele suhe, tegevus ja asukoht. Pärast seda pannakse iga stseeni alguses asukoht visuaalselt paika ning seejärel võivad tegelased tegevuspaika siseneda ja stseeniga alustada. Improviseerijad mängivad ühte karakterit ja paljusid erinevaid objekte. Etenduse lõpus otsustab publik hääletuse abil, kes on mõrvar.</p></div></div></div></body></html>
