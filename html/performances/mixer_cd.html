<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">"Elas kord..." &amp; "Hääletult"</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">21 September kell 18:15 Kinomaja</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/mixer_cd-b6d55f35b62f80f93eb7f6bcc72144e776ea58b47ab82f9edc909baab794c021.jpg"></source> <source media="(min-width: 768px)" srcset="/assets/performers/wide/mixer_cd-b6d55f35b62f80f93eb7f6bcc72144e776ea58b47ab82f9edc909baab794c021.jpg"></source> <img src="/assets/performers/square/mixer_cd-f0fafba9bb63822b09a4035322660ecb265e6c3045ab7dad908fe48f871ecaa6.jpg" alt="Mixer CD"> </picture><p><em>Kuuendal rahvusvahelisel improteatrite festivalil Tilt on au võõrustada külalisi lähemalt ja kaugemalt. Et tegemist on meisterimprotajatega, on nad rõõmuga nõus vastu võtma ka väljakutseid, mis on suuremad kui lihtsalt eimillestki etenduse loomine! Mixer show etenduse päeval on erinevatest truppidest ja erineva kogemustepagasiga improtajaid kohtunud töötoas ning alles seal juhendaja abiga ette valmistanud õhtul lavale jõudva formaadi. Nii et enam värskemaks minna ei saa! Kuidas see kõik neil õnnestub, näeb juba kohapeal!</em></p><h3 id="elas-kord-juhendaja-koray-tarhan-tur">“Elas kord…”. Juhendaja: Koray Tarhan (TUR)</h3><p><strong>Etendus on inglise keeles.</strong></p><p>Selles formaadis luuakse spontaanseid lugusid kaheksat astet kasutades. Formaat kasutab universaalset lugude struktuuri, mis käivitab visuaalide abil lihtsasti nii improviseerijate kui ka publiku kujutlusvõime. Nii laval kui publikus olijad kogevad ainulaadsel viisil pikk-formaadi ja karakteriloome põhialuseid. Improviseerijad toovad publiku kujutlused vaatajateni läbi näitlemise ja laulu.</p><p>“Elas kord…” formaati on mängitud ja esitletud konverentsidel nagu AIN San Francisco Conference, Global Improvisation Initiative Conference Los Angeleses ja Pekingis, lisaks Ljubljana ja Istanbuli improteatrite festivalidel.</p><h3 id="hääletult-juhendaja-morgan-mansouri-fra">“Hääletult”. Juhendaja: Morgan Mansouri (FRA)</h3><p><strong>Etendus on pantomiimis.</strong></p><p>Kuidas me igapäevaelus toime tuleme kui tahame ennast sõnadeta väljendada? Selles etenduses kasutatakse dialoogi asemel pantomiimi ning kehakeelekunsti, et tuua publikuni erinevaid olukordi, tõeseid või mitte, kus rääkimine ei ole võimalik. Näitlejad uurivad inimkeha kui töövahendi kasutamise võimalusi komöödias ning lugude jutustamisel läbi pantomiimi, klouni ja füüsilisuse, kasutamata üleliigset dialoogi.</p></div></div></div></body></html>
