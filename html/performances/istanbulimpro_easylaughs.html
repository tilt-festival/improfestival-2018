<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><html><body><div class="modal-header"> <button type="button" class="close" data-dismiss="modal" aria-label="Sulge"><span aria-hidden="true">×</span></button><h3 class="modal-title" id="modal-details-title">Istanbulimpro (TUR) &amp; easylaughs (NLD)</h3></div><div class="modal-body"><div class="row"><div class="col-xs-12 col-lg-4"></div><div class="col-xs-12 col-lg-8"><p class="lead time">22 September kell 21:15 Kinomaja</p></div></div><div class="row"><div class="col-xs-12 col-lg-12"><picture> <source media="(min-width: 1200px)" srcset="/assets/performers/wide/istanbulimpro_easylaughs-5ce7d4716c127f6d470bb5324886ab3f129967d4966d40295f4ad2e1ff6ae713.jpg"></source> <source media="(min-width: 768px)" srcset="/assets/performers/wide/istanbulimpro_easylaughs-5ce7d4716c127f6d470bb5324886ab3f129967d4966d40295f4ad2e1ff6ae713.jpg"></source> <img src="/assets/performers/square/istanbulimpro_easylaughs-c8bfb58bbce8ae400eacb9e1ac6821fd136cc2e5ecb2b5c07cad29f54d042eed.jpg" alt="Istanbulimpro and Easylaughs"> </picture><h3 id="istanbulimpro-tur---pulkade-ja-rätikute-taga-peituvad-lood">Istanbulimpro (TUR) - “Pulkade ja rätikute taga peituvad lood”</h3><p><strong>Etendus on inglise keeles.</strong></p><p>Kaks improviseerijat, kaks pulka, kaks rätikut ja ühe kangelase seiklus. Kaks näitlejat kasutavad pulki ja rätikuid rekvisiitide, käpiknukkude või kostüümidena, et tuua teie ette terve lugude maailm.</p><p>Palju aastaid tagasi kasutati Anatolia piirkonnas pulki ja rätikuid ainulaadse loovestmistehnika juures nimega “Meddah”. Impromaagia abil ärkab see surnud traditsioon aga uuesti ellu.</p><p>Koray Tarhan ja Mahmut Fikirsindi toovad teieni pulkade ja rätikute taga peituvad lood.</p><hr><p>Koray Tarhan lõpetas Ankara ülikooli teatriosakonna 2001 aastal. Ta on Türgi ühe esimese improgrupi üks asutajatest ning töötab täna Istanbulimpros näitleja, juhendaja, muusiku ja projektide koordinaatorina. Improteatrit kasutab ta vahendina nii äri-, haridus- kui sotsiaalprojektide juures. Lisaks töötab ta laste, teismeliste ja täiskasvanutega erinevate sihtasutuste ja organisatsioonide juures. 2013. aastal anti välja tema raamat ‘Dogaclama Icin Elkitabi’, mis on esimene improteatri käsiraamat türgi keeles. Ta on Istanbuli rahvusvahelise improteatrite festivali korraldaja. Alates aastast 2000 on ta töötanud näitleja, muusiku ja nukunäitlejana erinevate tele- ja filmiprojektide juures.</p><p>Mahmut Fikirsindi töötab näitleja ja juhendajana Istanbulimpros 2013. aastast. Ta on mõnda aega töötanud ka teatripõhiste interdistsiplinaarsete projektidega Maramara ülikooli ja Istanbuli kultuuriülikooli juures. Ta on olnud osaline ka mitmetes erinevates Türgi linnades uute improtruppide loomise ja nende koolitamise juures. Lisaks mängib lastega nii impromänge kui varjuteatrit ning töötab Mavi Tüy Montessori koolis õpetaja ja mängujuhina. Ta on kirjutanud raamatu “Pazartesi Sendromu”.</p><h3 id="easylaughs-nld---tarantino">easylaughs (NLD) - “Tarantino”</h3><p><strong>Etendus on inglise keeles.</strong></p><p>Vikipeedia kirjeldab seda kõige paremini: Quentin Tarantino on Ameerika Ühendriikide režissöör, stsenarist ja näitleja. Tema filme iseloomustavad satiiriline sisu, vägivalla estetism, pikad dialoogid, segu kuulsatest ja vähem tuntud näitlejatest, viited popkultuurile, filmimuusika peamiselt 1960. ja 1980. aastatest ning neo-noir filmistiili tunnused. easylaughs toob teieni improviseeritud etenduse Quentin Tarantino varasema loomingu stiilis (“Pulp Fiction” ja “Marukoerad”)</p><hr><p>easylaughs on rahvusvaheline improviseeritud komöödia trupp Amsterdamist. Paljud trupi liikmed on täiskohaga näitlejad ja teatriõpetajad ning osa trupist on mänginud koos üle 10 aasta. Trupist leiab häälenäitlejaid, telesaadete juhte, kirjanikke ning nad kõik on pärit riikidest üle maailma nagu Holland, Suurbritannia, Ameerika Ühendriigid, Austraalia ja Uus-Meremaa.</p><ul><li><a href="http://www.easylaughs.nl" target="_blank">easylaughs.nl</a></li></ul></div></div></div></body></html>
